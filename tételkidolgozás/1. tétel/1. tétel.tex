\documentclass[a4paper, 12pt]{article}
\usepackage[utf8]{inputenc}
\usepackage[T1]{fontenc}
\usepackage{lmodern}
\usepackage[magyar]{babel}
\usepackage{graphicx}
\usepackage{amsmath}
\usepackage{wrapfig}
\usepackage{placeins}

\begin{document}

\begin{titlepage}\centering
\vspace*{250 pt}
\Huge \textbf{Folytonos közegek mechanikája}

\LARGE \textbf{1. tétel}

\LARGE Egyszerű deformációk, nyújtás, haránt összehúzódás, nyírás

\vspace*{\fill}
\end{titlepage}

\newpage
Az első félévben merev testekkel dolgoztunk, ezek pontjainak távolsága nem változhat meg. Ebben a félévben viszont olyan testekkel fogunk foglalkozni amikre ez nem igaz, tehát nem lehet majd leírni a testek mozgását a megszokott 6 egyenlettel. Ahogy mechanika előadásokon már megfigyelhettük, itt is kísérleti tapasztalat alapján írjuk majd le a testek viselkedését.

\subsection*{Első kísérlet: Rézdrót nyújtása}
\begin{figure}[htb]
\centering
\includegraphics[scale=1]{tetel_01_abra_01.eps}
\caption{Rézdrót nyújtása ráakasztott súlyokkal. \label{fig:rezdrot_nyujtasa} A megnyúlás mértéke arányos a drót hosszával, azaz az $A$ és $B$ pontok elmozdulása a faltól számítva egymással arányos.}
\end{figure}

Egy rézdrótot egyik végénél rögzítünk, a másik végén pedig elkezdjük terhelni (\ref{fig:rezdrot_nyujtasa}.\ ábra). A dróton elhelyezünk egy jelölőt, és megfigyeljük, ahogy elmozdul a terhelés változtatásával, ez a drót megnyúlását hivatott reprezentálni. Azt figyelhetjük meg, hogy egy bizonyos terhelésig a nyújtás reverzibilis, tehát megszűnésére a drót visszanyeri eredeti alakját. Eddig a bizonyos határig azt figyelhetjük meg, hogy a nyúlás és a terhelő erő között lineáris összefüggés van (kristályos anyagoknál).
        
\begin{figure}[htb]
\centering
\includegraphics[scale=1]{tetel_01_abra_02.eps}
\caption{Rézdrót nyújtása során megfigyelt különböző tartományok a deformációs görbén. 1: rugalmas alakváltozás, az erő arányos a megnyúlással. 2: képlékeny alakváltozás. 3: a dróton a terhelést csökkentve az 1.\ szakaszéval azonos a meredekség, de a terhelés teljes megszüntetése után az alakváltozás már nem 0. 4: újra növeljük a terhelést, a meredekség az 1.\ szakaszéval azonos. 5: újabb képlékeny alakváltozás.\label{fig:ero-elmozd}}
\end{figure}
\FloatBarrier

Ezt a határt (folyáshatárt) átlépve, a megnyúlás már nem visszafordítható. Ha megszüntetjük a terhelést, csökken a hossz egy lineáris görbe mentén, ami az előzővel párhuzamos, de van maradandó deformáció (\ref{fig:ero-elmozd}.\ ábra). A gumi nyújtásánál a görbe nem lineáris, viszont az alakváltozás reverzibilis.


A megnyúlás arányos a kezdeti hosszal, ezért érdemes a relatív megnyúlás, deformáció, fogalmát bevezetni. $\varepsilon={\Delta\ell}/{\ell}$, mely egy mértékegység nélküli érték. Az erő pedig a keresztmetszettel arányos, ezért bevezetjük a rugalmas feszültséget $\sigma={F}/{A}$, melynek mértékegysége $\mathrm{Pa}$. 

A két újonnan bevezetett változó alkalmasabb számolásokra, hiszen nem függenek a test geometriájától, az anyagok minőségét jellemzik. Rugalmas esetben arányosak:
\begin{equation*}
\sigma=E\varepsilon.
\end{equation*}
Ez a Hooke-törvény, az arányossági tényező ($E$) a Young-modulus. 

A Young-modulus anyagra jellemző rugalmassági állandó, nagyságrendileg $100~ \mathrm{GPa}$ minden anyagra. Kísérleti tapasztalat alapján, a test $100~\mathrm{MPa}$ feszültség esetén maradandó alakváltozást szenved, a deformáció $10^{-3}$ nagyságrendű ($\varepsilon$ kicsi).

\subsection*{Második kísérlet: Gumi nyújtása(haránt összehúzódás)}
Gumiszál megnyújtása esetén a keresztmetszete csökken, és a kísérleti tapasztalat alapján a relatív átmérőváltozás arányos a deformációval,            
\begin{equation*}
\frac{\Delta d}{d}=-\nu\frac{\Delta\ell}{\ell},
\end{equation*}
ahol a $\nu$ a Poisson-szám.

Felvehet negatív értéket, de nem lehet akármekkora, többnyire $0{,}3\pm 0{,}1$ intervallumon belül található.

\subsection*{Relatív térfogatváltozás}
Összenyomás során a hossz és a keresztmetszet változik, így a test térfogata is. Közelítsük az alakváltozást szenvedő testet egy $d$ alapélű és $\ell$ magasságú négyzetes hasábbal. Habár megjegyzendő, hogy az alábbiakban levezetett azonosságok más alakú testek esetén érvényesek. Ekkor a relatív térfogatváltozás:
\begin{align*}
\frac{\Delta V}{V} & =\frac{(d+\Delta d)^2(\ell+\Delta\ell)-\ell d^2}{\ell d^2}=\frac{(d^2+2d\Delta d+\Delta d^2)(\ell+\Delta\ell)-\ell d^2}{\ell d^2},\\
\frac{\Delta V}{V} & =\frac{2d\Delta d\ell+\Delta d^2\ell+2d\Delta d\Delta\ell+\Delta d^2\Delta\ell+d^2\Delta\ell}{\ell d^2}.
\end{align*}

Mivel $\Delta d^2$ és $\Delta d\Delta\ell$ a kísérleti tapasztalat alapján kicsik, az olyan tagok, amikben előfordulnak, elhanyagolhatóak:
\begin{equation*}
\frac{\Delta V}{V}\approx \frac{2\ell d\Delta d+d^2\Delta\ell}{\ell d^2}=2\frac{\Delta d}{d}+\frac{\Delta\ell}{\ell}
\end{equation*}

A Hooke-törvényt, és a haránt megnyúlás azonosságát felhasználva:
\begin{equation*}
\frac{\Delta V}{V}=(1-2\nu)\frac{\Delta\ell}{\ell}=(1-2\nu)\frac{\sigma}{E}
\end{equation*}

Folyadékokban és gázokban, ahol a rugalmas feszültséget a nyomás helyettesíti, ez a következőképp írható:
\begin{equation*}
\frac{\Delta V}{V}=-3\frac{1-2\nu}{E}p
\end{equation*}

A háromszoros szorzó a három irány miatt jelenik meg, ahonnan a nyomás hat, a negatív előjel pedig a nyomás definíciója miatt (pozitív nyomás esetén általában térfogatcsökkenés lép fel). A kapott egyenletből az arányossági tényezőre bevezetjük a kompresszibilitást:
\begin{equation*}
\kappa=\frac{3(1-2\nu)}{E},
\end{equation*}
majd a kompresszió modulust: 
\begin{equation*}
K=\frac{1}{\kappa}=\frac{E}{3(1-2\nu)}.
\end{equation*}

Fontos következmény, hogy ha $\nu>0{,}5$, akkor $\kappa<0$, az anyag összenyomás hatására kitágul, felrobban. Emiatt stabil rendszerekre $\nu < 0{,}5$.


Szerkesztették: Pollák Edina, Mig András, Vörös Karolina, Varkoly Márton
\end{document}