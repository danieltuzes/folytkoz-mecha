# Hőtan és folytonos közegek mechanikája gyakorlat 2019/2020 - Tüzes Dániel

## Erről a fájlról
Ez a README.md fájl tartalma. Ez egy [markdown](https://en.wikipedia.org/wiki/Markdown) nyelven írt fájl, amiben könnyen lehet strukturált szöveges tartalmakat létrehozni. Ennek a fájlnak a célja, hogy leírja, mik ezek a fájlok, és ez az egész [danieltuzes/folytkoz-mecha](https://github.com/danieltuzes/folytkoz-mecha).
## Mi ez itt?
Ez egy forrásfájl repó, amit a "Hőtan és folytonos közegek mechanikája" c. kurzushoz készítettem. Itt csak a forrásfájlok vannak, a legenerált tartalmakat innen nem éred el. Azokhoz látogass el a [honlapomra](http://metal.elte.hu/~tuzes/oktatas/). Ennek az a célja, hogy mindenki kipróbálhassa a git-et, illetve ha hozzá szeretne járulni ahhoz, hogy jobb minőségű tételkidolgozások és órai jegyzetek és példák legyenek, akkor azt itt megteheti. Amennyiben nem akarsz ezzel a git-tel vesződni, úgy küldd el a talált hibát vagy kiegészítésedet az [e-mail címemre](mailto:tuzes@metal.elte.hu).
## Előadás
A gyakorlat célja, hogy az előadás anyagát elsajátítsák a hallgatók. Ennek egy eszköze lehet, ha az előadáshoz jegyzetet készítetek, vagy tételkidolgozást, vagy ezeket olvasgatjátok. Az előadáshoz egyelőre tételkidolgozások tartoznak csak, az előadás anyaga videóban és kézzel írt dokumentumban vannak, amik itt nem elérhetőek. A [tételkidolgozások](https://github.com/danieltuzes/folytkoz-mecha/tree/master/t%C3%A9telkidolgoz%C3%A1s) mappában minden egyes tétel egy mappa, de jó volna, ha valaki összefűzné a tételeket egyetlen nagy fájllá.

2020-as évtől a hőtan és a folytonos közegek mechanikája egyesült, így jó volna, ha hőtanos tételkidolgozások is szerepelnének majd itt.
## Gyakorlat
A gyakorlat órai anyagai és feladott házi feladatok forrásai találhatóak meg itt. A házi feladatok megoldásai nem láthatóak, mert az azokat mindenki maga kell megoldja és beadja.

## Fejlesztés és együttműködés
Bíztatok mindenkit, hogy készítsen saját branch-et, egészítse ki bármelyik tételkidolgozást, és rajzolja újra az ábrákat még szebben, és küldje el a változatát git-en keresztül egy merge requestben.